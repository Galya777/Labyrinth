Лабиринт



Карта на лабиринт ще представяме чрез изображение в Bitmap формат. Например:
В изображението всеки пиксел указва различен обект върху картата. Черните пиксели (0,0,0) ще
представят непроходими зони (например стени). Всички монохромни (сиви) пиксели (X,X,X) представят
проходимите пространства, като при преминаване през такъв пиксел се заплаща цена, равна на
стойността X. Началната зона, от която тръгва обхождането е отбелязана със светло сив (195,195,196)
цвят, а изходната – с тъмно сив (126,127,127). Възможно е да има повече от една изходна зона.
В лабиринта е възможно да има зони оцветени с цветове различни от бяло, черно и сиво. Това са зони,
през които може да се мине само ако разполагаме със съответния ключ. Ключовете отбелязваме като
квадрати с фиксиран размер (20 на 20 пиксела) и със същия цвят като на вратите. За улеснение
считаме, че никоя от специалните зони не е квадрат с размер точно 20 на 20 пиксела. При преминаване
през ключ или врата цената е 1 за всяка клетка от него.
Ключовете не се губят при преминаване през специалните зона. Например ако в лабиринта има
няколко жълти зони, можем да преминаваме през всяка от тях, стига да разполагаме с жълт ключ.
Освен ключовете, всички други части на лабиринта могат да бъдат с произволен размер и форма.
Например стените могат да са с различна дебелина, заоблени, под произволен ъгъл; специалните зони
могат да бъдат като дъга, кръг, правоъгълник, с неправилна форма и т.н.
Вашето приложение трябва да зареди лабиринт от дадения вид и да генерира ново изображение, в
което е показано как може да се излезе от лабиринта с път с минимална цена. Например:Освен изображението, трябва да се генерира и текстов файл, в който да се опише намереният път.
Пътят описваме като редица от точки P1, P2, … PN, през които трябва да се премине последователно, за
да се стигне до изхода. Придвижването между две последователни точки става по права линия. Всеки
ред от файла трябва да съдържа координатите на една точка от пътя – първият ред съдържа P1,
вторият – P2 и т.н. По-долу е даден пример за съдържанието на такъв файл.
10 20
500 90
1 300
Сами изберете какво да направи програмата, ако не съществува начин да се излезе от лабиринта.
Например може да изведете картинка на намръщено smiley, да изведете лабиринта зачеркнат без да
нарисувате път в него, да изведете текст "no solution" в текстовия файл и т.н.
